title: Podsumowanie spotkania listopadowego
---
author: Maciej Szulik
---
body:

Zgodnie z wcześniejszym wpisem na blogu spotkanie odbyło się 30 listopada 2012 o godzinie 17:30 w gliwickim Mrowisku przy wsparciu sponsorkim niezawodnego [MegiTeam](http://megiteam.pl/).  
  
Naszym gościem był [Konrad Hałas](http://konradhalas.blogspot.com/), który omówił zagadnienie [testowania mutacyjnego](http://konradhalas.blogspot.com/2010/07/quis-custodiet-ipsos-custodes.html) w języku Python 3.x na przykładzie tworzonego przez siebie narzędzia [MutPy](http://mutpy.org/).  
  
Po zakończeniu części prezentacyjnej przeszliśmy do spraw organizacyjnych w ramach których, zostało ustalonych kilka ważnych elementów.  
  
Po pierwsze ustaliliśmy, że kupimy domenę [pysilesia.org](pysilesia.org), co jak widać zostało już zrealizowane. Dodatkowo informacje o naszej lokalnej grupie zostały zamieszczone na [wiki.python.org](http://wiki.python.org/moin/LocalUserGroups#Poland), a dzięki uprzejmości Konrada także na stronie zaprzyjaźnionej grupy [PyWaw](http://www.pywaw.org/).  
  
W ramach dalszych ustaleń padła propozycja urządzenia kolejnego spotkania naszej grupy w postaci hackatonu w okresie między świętami Bożego Narodzenia a Nowym Rokiem, konkretny termin zostanie podany tutaj na blogu i serwisach społecznościowych więc zapraszam do śledzenia wspomnianych mediów.  
  
Filip wspomniał o także o rozmowach z firmą [Red Hat](http://www.redhat.com/), która chce wspomóc takie organizacje jak nasza i w związku z tym jest szansa, że na jednym z naszych przyszłych spotkań pojawi się ktoś z RedHata z Brna.  
  
Na koniec chciałbym prosić Was, jeśli znacie w okolicy ludzi lub firmy, które wykorzystują Pythona bądź są nim zainteresowani o kontakt z nami. Zależy nam na promowaniu naszej grupy w regionie Śląska, a tym samym na promowaniu języka Python.  
---
pub_date: 2012-12-11
